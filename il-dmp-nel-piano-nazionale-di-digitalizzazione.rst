Il DMP nel Piano nazionale di digitalizzazione
==============================================

Il PND prevede che ciascun istituto, prima di intraprendere un progetto
di digitalizzazione o la creazione di una banca dati, rediga il proprio
Piano di gestione dei dati al fine di delineare come le risorse digitali
saranno trattate in fase di acquisizione, processamento, conservazione e
valorizzazione [3]_.

Come previsto nel PND, il Ministero della Cultura (MiC) ha **tre livelli
di governance** nella gestione dei dati:

.. _Infrastruttura nazionale dei dati del patrimonio culturale: https://docs.italia.it/italia/icdp/icdp-pnd-docs/it/v1.0-giugno-2022/strategia/tecnologie_abilitanti.html#infrastruttura-nazionale-dei-dati-del-patrimonio-culturale

-  **Direzioni generali**: l’Istituto centrale per la digitalizzazione
   del patrimonio culturale (di seguito ICDP o Digital Library), in
   accordo con le Direzioni generali, definisce le *policy* per i dati
   del Ministero e si occupa della gestione dell’infrastruttura
   nazionale dei dati del patrimonio culturale (cfr. par. `Infrastruttura nazionale dei dati del patrimonio culturale`_ del PND), curando l’accesso e la conservazione a lungo termine degli
   oggetti digitali;

-  **Istituti centrali**: raccolgono e gestiscono i dati a livello
   nazionale relativamente a ciascun dominio di competenza; ne curano la
   pubblicazione sui portali nazionali coerentemente con le proprie
   finalità istituzionali;

-  **Istituti periferici:** producono, gestiscono e valorizzano i dati
   del patrimonio culturale per le proprie finalità istituzionali,
   utilizzando preferibilmente i software e gestionali messi a
   disposizione gratuitamente dagli Istituti centrali e/o dalle
   Direzioni generali, ovvero - nel caso di utilizzo di sistemi locali -
   trattano i dati secondo gli standard nazionali e li rendono
   disponibili per le procedure di *data harvesting*  [4]_ svolte
   dall’ICDP per la condivisione con l’infrastruttura nazionale dei dati
   del patrimonio culturale.

Coerentemente con i tre livelli di *governance* descritti, e in
relazione alle proprie caratteristiche e finalità, ciascun Istituto
redige i DMP dei progetti di cui è responsabile:

-  l’ICDP gestirà i dati del MiC a livello apicale per la realizzazione
   della Digital Library della cultura italiana e per l’alimentazione
   del *repository* di dati aperti dati.cultura.gov.it;

-  a livello centrale il DMP sarà compilato dalle Direzioni generali e
   dagli Istituti centrali in relazione alla gestione dei dati raccolti
   nei sistemi informativi di dominio;

-  a livello periferico, gli istituti redigeranno il DMP per i progetti
   di digitalizzazione o di elaborazione dati di competenza.

Esistono diversi modelli a cui ispirarsi per predisporre un piano di
gestione dei dati e, nell’ambito di progetti di ricerca nazionali e
internazionali, sono previsti *template* specifici o appositi *tool* da
utilizzare prevalentemente online per la compilazione del piano. La
struttura del DMP va sempre adattata al contesto specifico, ma le
macro-categorie delle informazioni richieste sono comunque comuni ai
diversi modelli.

Il **modello di Data Management Plan,** che viene proposto di seguito,
rappresenta una delle possibili modalità di formalizzazione delle
informazioni necessarie allo scopo delineato; nei prossimi mesi l’ICDP
avvierà una fase di sperimentazione alla fine della quale il modello
potrà essere implementato in un *web tool* che verrà messo a
disposizione degli Istituti.

.. _Digitalizzazione e ciclo di vita della risorsa digitale: https://docs.italia.it/italia/icdp/icdp-pnd-docs/it/v1.0-giugno-2022/strategia/processi.html#digitalizzazione-e-ciclo-di-vita-della-risorsa-digitale

.. [3] Cfr. par. `Digitalizzazione e ciclo di vita della risorsa digitale`_ del Piano nazionale di digitalizzazione.

.. [4] Il *data harvesting* è un processo in cui uno *script* viene utilizzato per estrarre automaticamente una grande quantità di dati di website e/o di *dataset* per analizzarli per altri scopi.
